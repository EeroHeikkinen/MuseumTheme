<div class="mainContent">
<h1 style="font-size: 2.6em;font-weight: normal;">
Suomen kirjastojen, arkistojen ja museoiden aarteet yhdellä haulla</h1>

<h3 style="font-weight:normal;margin-bottom: 1.4em;">Keräsimme aineistotiedot useista Suomen arkistoista, kirjastoista ja museoista yhteen paikkaan. Yhdellä haulla saat tuloksia kaikista mukana olevista kokoelmista.</h3>

<p>Kansallisen digitaalisen kirjaston (KDK) asiakaskäyttöliittymä Finna on arkistojen, kirjastojen ja museoiden yhteinen helppokäyttöinen verkkopalvelu, joka tarjoaa pääsyn muistiorganisaatioiden kaikkiin aineistoihin ja palveluihin. Kansalliskirjasto on verkkopalvelun ylläpitäjä ja vastaa sen kehittämisestä ja yhteistyöverkoston rakentamisesta.</p>

<p style="margin-top: 1em;">Finna on tarkoitettu kaikille tietoa tarvitseville ja elämyksiä etsiville. Verkkopalvelun avulla voi helposti hakea valitsemaansa aihetta koskevaa aineistoa, kuten kuvia, asiakirjoja, sanomalehtiä, tutkimuksia, videoita ja äänitallenteita. Finnalla pyritään korvaamaan nykyisiä käyttöliittymiä siten, että palvelun käyttäjä saavuttaa tarvitsemansa tiedon yhden käyttöliittymän kautta riippumatta siitä, mikä organisaatio on tiedon tuottanut.</p>

<p style="margin-top: 1em;">Asiakaskäyttöliittymä rakennetaan avoimen lähdekoodin ohjelmisto VuFindin pohjalta. Finna toteutetaan arkistojen, kirjastojen ja museoiden kanssa yhteistyössä tehtävinä kehittämiskierroksina.</p>

<p style="margin-top: 1em;">Lisätietoa Finnasta on osoitteessa <a href="http://www.kdk.fi/">www.kdk.fi</a>.</p>

<p style="margin-top: 3em;"><a href="{$path}">Takaisin etusivulle</a></p>
</div>